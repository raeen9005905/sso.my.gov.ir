<html>
    <head>
<title>solat</title>
<meta charset="utf-8"/>
    </head>
    <body>
        <center>
        <details><summary><h1>پنجره ملی خدمات دولت هوشمند چیست</h1></summary><h3>سامانه پنجره ملی خدمات دولت هوشمند، بستر و زیرساخت واحدی برای ارائه خدمات الکترونیکی پرکاربرد سازمان‌های دولتی جهت استفاده توسط اقشار مختلف جامعه است. به‌عبارت‌دیگر، این سامانه یک تحول و دگردیسی در سطح کلان است که با همراهی دستگاه‌های اجرایی به تسهیل در ارائه خدمات الکترونیکی دولتی و جلب مشارکت شهروندان می‌پردازد. در این سامانه کلیه خدمات الکترونیکی در قالب خدمات مستقیم استعلامی و سامانه‌های ملی استانی در پنجره ملی خدمات دولت هوشمند به شهروندان ارائه می‌شود.</h3></details>
<details><summary><h1>متولی پنجره ملی خدمات دولت هوشمند کیست؟</h1></summary><h3>سازمان فناوری اطلاعات ایران، متولی پیاده‌سازی و نگهداری پنجره ملی خدمات دولت هوشمند است.</h3></details>
<details><summary><h1>نحوه دسترسی به پنجره ملی خدمات دولت هوشمند چگونه است؟</h1></summary><h3>کلیه کاربران می‌توانند از طریق آدرس پنجره ملی خدمات دولت هوشمند (my.gov.ir) و تکمیل اطلاعات درخواستی ثبت‌نام نمایند. پس از احراز هویت، کد تأیید به تلفن همراه کاربر ارسال می‌شود.</h3></details>
<details><summary><h1>آیا جهت ورود به پنجره ملی خدمات دولت هوشمند نیاز به احراز هویت مجدد وجود دارد؟</h1></summary><h3>برای ورود به سامانه پس از اولین ثبت‌نام، تنها یک مرحله بررسی امنیتی در هنگام اجرا وجود دارد که کاربر بایستی پس از وارد کردن کد امنیتی، رمز یک‌بارمصرف ارسال‌شده به تلفن همراه خود را وارد نماید. لازم به ذکر است احراز هویت و استعلام شماره موبایل در داخل سامانه انجام شده و نیازی به انجام عملیات اضافه از سوی کاربر وجود ندارد.</h3></details>
<details><summary><h1>آیا استفاده از خدمات پنجره ملی دولت هوشمند مشمول هزینه است؟</h1></summary><h3>استفاده از سامانه رایگان است لیکن هزینه خدمات ارائه‌شده توسط دستگاه‌های اجرایی در پنجره ملی خدمات دولت هوشمند متناسب با ماهیت خدمات و سازمان ارائه‌کننده آن است</h3></details>
<details><summary><h1>در مرحله ثبت‌نام برای دریافت خدمات پنجره ملی خدمات دولت هوشمند چه اطلاعاتی می‌بایست توسط کاربر اعلام گردد؟</h1></summary><h3>ستفاده از پنجره ملی خدمات دولت هوشمند نیاز به هیچ مدرک خاصی ندارد، اما جهت استفاده از خدمات سامانه، لازم است ثبت‌نام و احراز هویت کاربر صورت پذیرد. اطلاعات موردنیاز جهت احراز هویت کاربر عبارت‌اند از اطلاعات هویتی و شماره تلفن همراه که حتماً می‌بایست به نام خود کاربر و با کد ملی کاربر ثبت شده باشد .کد ملی کاربر در سامانه شاهکار سازمان تنظیم مقررات و ارتباطات رادیویی با شماره موبایل مطابقت داده‌شده و هم‌زمان با اطلاعات شناسنامه‌ای فرد در سامانه ثبت‌احوال تطبیق داده‌شده و در صورت وجود هرگونه مغایرت در هردو سامانه مذکور، ثبت‌نام کاربر انجام نخواهد شد. همچنین ارائه یک کدپستی محل سکونت در زمان ثبت‌نام اجباری است.</h3></details>
 <h1></h1>
    </body>
</html>